---
templateKey: news-post
title: Konferencja w Warszawie
date: 2019-09-12T12:35:00.131Z
image: /img/c-narysowane-farbą.jpg
content: >-
  W wyniku kumulujących się kryzysów integracja europejska znalazła się w ważnym
  i trudnym do jednoznacznego określenia momencie. W 2019 roku Unia Europejska
  będzie musiała sprostać Brexitowi i dostosować się do trudnych do przewidzenia
  wyników wyborów do Parlamentu Europejskiego. Wzrasta znaczenie radykalnych
  europejskich partii tożsamościowych, a populizm stał się zaraźliwym źródłem
  politycznej argumentacji. Europejskie modele gospodarcze nie rozwiązują
  społecznego zapotrzebowania na sprawiedliwą redystrybucję, a proste sposoby
  „radzenia sobie” z kolejnymi falami migracji, a tym bardziej z radykalnymi
  przejawami współczesnego terroryzmu, zdecydowanie nie wystarczają.




  W przestrzeni publicznej ścierają się zwolennicy postaw otwartej i zamkniętej,
  eurorealizmu i eurosceptycyzmu, nacjonaliści i federaliści, zwolennicy dalszej
  integracji i zacieśniania strefy euro oraz ci, dla których przyjęcie
  europejskiej waluty oznacza koniec ich świata. Zachodzi gruntowna dekompozycja
  europejskich wzorów w wieku dziedzinach – u ich podłoża są dokonujące się
  zmiany społeczne i kulturowe.
---

